<html>
<head>
<meta http-equiv="Content-Type" content="text/html;charset=utf-8" >
    <title>Pan Tadeusz</title>
</head>
<body>
<div class="page-header text-center">
  <h1>Księga 2</h1>
</div>


Owe obłoki ranne, zrazu rozpierzchnione<br>
Jak czarne ptaki, lecąc w wyższą nieba stronę,<br>
Coraz się zgromadzały; ledwie słońce zbiegło<br>
Z południa, już ich stado pół niebios obległo<br>
Ogromną chmurą; wiatr ją pędził coraz chyżej,<br>
Chmura coraz gęstniała, zwieszała się niżej,<br>
Aż jedną stroną na wpół od niebios oddarta,<br>
Ku ziemi wychylona i wszerz rozpostarta,<br>
Jak wielki żagiel, biorąc wszystkie wiatry w siebie,<br>
Od południa na zachód leciała po niebie.<br>


</body>
</html>
 