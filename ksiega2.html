<html>
<head>
<meta http-equiv="Content-Type" content="text/html;charset=utf-8" >
    <title>Pan Tadeusz</title>
</head>
<body>
<div class="page-header text-center">
  <h1>Księga 2</h1>
</div>

<p>Kto z nas tych lat nie pomni, gdy, młode pacholę,
<p>
Ze strzelbą na ramieniu świszcząc szedł na pole,
<p>
Gdzie żaden wał, płot żaden nogi nie utrudza,
<p>
Gdzie przestępując miedzę, nie poznasz, że cudza!
<p>
Bo na Litwie myśliwiec, jak okręt na morzu,
<p>
Gdzie chcesz, jaką chcesz drogą, buja po przestworzu!
<p>
Czyli jak prorok patrzy w niebo, gdzie w obłoku
<p>
Wiele jest znaków widnych strzeleckiemu oku,
<p>
Czy jak czarownik gada z ziemią, która, głucha
<p>
10 Dla mieszczan, mnóstwem głosów szepce mu do ucha.

</body>
</html>
 